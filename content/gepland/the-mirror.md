---
number: 38
title: "The Mirror (Zerkalo)"
date: 2020-03-16T20:30:00+02:00
publishdate: 2020-02-23T20:06:54+02:00
image: "posters/the-mirror.jpg"
leden: []
trailer: _9IRsGljwdM
draft: false
archief: "false"
---

##### 06/07/2020 21:30

[Cinema Palace](https://cinema-palace.be/nl/film/mirror-zerkalo-restored-copy)

Tijdens een zware zenuwinzinking herbeleeft de hoofdpersoon zijn jeugd.
Beelden van zijn geliefde moeder, zijn eerste vriendinnetje en het huis van zijn
kinderjaren trekken voorbij.
<!--more-->
Nostalgie, weemoed en dromen: Tarkovsky noemde De spiegel zijn meest persoonlijke
film – wat het publiek niet verhinderde de regisseur boze brieven te schrijven
waarin hij gekapitteld werd vanwege ‘het hermetische karakter’ van de film. De
film ondervond zo’n weerstand van de Sovjet autoriteiten dat Tarkovsky met gedachte
speelde om te stoppen met regisseren. Brieven van aanhangers weerhielden hem hier
van. In de inleiding van De verzegelde tijd citeert hij zo’n brief: 'Ik ben u dankbaar
voor De spiegel. Ik heb precies zo’n jeugd gehad. Hoe kon u dat weten?' Complex is
De spiegel zeker: heden en verleden lopen door elkaar, het scenario is grillig en
het spel is vaak geïmproviseerd. De spiegel is dan ook dé archetypische Tarkovsky-film,
waarin de menselijke ziel zich metafysisch verheft boven vriendelijk wuivende korenvelden.
'Ik geloof dat genezing ontstaat door een spirituele crisis', schreef Tarkovsky,
'een spirituele crisis is een poging om zichzelf te vinden.'
